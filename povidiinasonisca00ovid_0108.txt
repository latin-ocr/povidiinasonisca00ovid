82 P. ov1D1Us NAso

So Sive recens tellus seductaque nuper ab alto

10

15

Aethere cognati retinebat semina caeli;

Quam satus Iapeto mixtam fluvialibus undis
Finxit in effigiem moderantum cuncta deorum.
Pronaque cum spectent animalia cetera terram,
Os homini sublime dedit, caelumque tueri
Iussit et erectos ad sidera tollere vultus.

Sic, niodo quae fuerat rudis et sine imagine, ‘tellus
Induit ignotas hominum conversa figuras.

2. QUATTUOR AETATES MUNDI.

Prima Aetas, Aurea.

Aurea prima sata est aetas, quae vindice nullo
Sponte sua, sine lege fidem rectumque colebat.
Poena metusque aberant, nec verba minacia fixo
Aere legebantur, nec supplex turba timebat
Iudicis ora sui, sed erant sine vindice tuti.

Nondum caesa suis, peregrinum ut viseret orbem,
Montibus in liquidas pinus descenderat undas,
Nullaque mortales praeter sua litora norant.
Nondum' praecipites cingebant oppida fossae;
Non tuba directi, non aeris cornua flexi,

Non galeae, non ensis erant. Sine militis usu
Mollia securae peragebant otia gentes.

Ipsa quoque immunis rastroque intacta nee ullis
Saucia vomeribus per se dabat omnia tellus;
Contentique cibis nullo cogente creatis
Arbuteos fetus montanaque fraga legebant

 

