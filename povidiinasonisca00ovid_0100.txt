74 P. ovloius NAso

Hoc tenuat dentem terram renovantis aratri,
Hoc rigidas silices, hoc adamanta terit.
15 Hoc etiam saevas paulatim mitigat iras,

Hoc minuit luctus maestaque corda levat.

Cuncta potest igitur tacito pede lapsa vetustas
Praeterquam curas attenuare meas.
Ut patria careo, bis frugibus area trita est,
20 Dissiluit nudo pressa bis uva pede.

Nee quaesita tamen spatio patientia longo est,
Mensque mali sensum nostra recentis habet.
Corpore sed mens est aegro magis aegra, maliquae
In circumspectu stat sine fine sui.

25 Urbis abest facies; absunt, mea cura, sodales;
Et qua nulla mihi carior, uxor abest.

Vulgus adest Scythicum bracataque turba Getaru
Sic me, quae video non videoque, movent.
Una tamen spes est, quae me soletur in istis,
30 Haec fore morte mea non diuturna mala.

25. JUS CUJQUE SUUM.

Vidi ego, naufragium qui risit, in aequore mergi, ἵ
Et, “Numquamss’ dixi, “iustior unda suit.'' V

Vilia qui quondam miseris alimenta negarat,
Nunc mendicato pascitur ipse cibo.

5 Passibus ambiguis Fortuna volubilis errat,
Et manet in nullo certa tenaxque loco;
Sed modo laeta venit, vultus modo sumit acerbos
Et tantum constans in levitate sua est.

 

