54 P. OVIDIUS NASO

Luna fuit. Spectant iuvenem, gladiosque recondunt ¹
Tergaque, deducta veste, notata vident. ’
Flent quoque, et ut secum tucatur bella, precantur.
Callidus ignaris adnuit ille viris.
15 Iamque potens, misso genitorem appellat amico,
Perdendi Gabios quod sibi monstret iter.

Illic Tarquinius mandata latentia nati
20 Accipit, et virga lilia summa metit.

 

Nuntius ut rediit, decussaque lilia dixit,
Filius, “Agnosco iussa parentis,’' ait.

Nec mora; principibus caesis ex urbe Gabina,
Traduntur ducibus moenia nuda suis.

5. DE MORTE PSJTTACJ.

PsittacuS, eois imitatrix ales ab Indis,
Occidit. Exsequias ite frequenter, aveS.
Ite, piae volucres, et plangite pectora pinnis,
Et rigido teneras ungue notate genas!
5 Horrida pro maestis lanietur pluma capillis,
Pro longa resonent carmina vestra tuba! 1

Quid scelus Ismarii quereriS‚ Philomela, tyranni?

Expleta est annis ista querella suis.
Alitis in rarae miserum devertere funus:
10 Magna, sed antiqua cst causa doloris Itys.

