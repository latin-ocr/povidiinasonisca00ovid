52 P. ovinius NASO

2. TEMPUS ET USUS.

Ferreus adsiduo consumitur anulus usu,
Interit adsidua vomer aduncus humo.
Quid magis est saxo durum, quid mollius unda? ἔ
Dura tamen molli saxa cavantur aqua.

3. ARJON.

Quod mare non novit, quae nescit Ariona tellus?
Carmine currentes illc tenebat aquas.

Saepe sequens agnam lupus cst a voce retentus,
Saepe avidum fugiens restitit agna lupum.

5 Saepe canes leporesque umbra cubuere sub una,
Et stetit in saxo proxima cerva leae;
Et sine lite loquax cum Palladis alite cornix
Sedit, ct accipitri iuncta columba fuit.
Cynthia saepe tuis fertur, vocalis Arion,
10 Tamquam fraternis obstipuisse modis

Nomen Arionium Siculas impleverat urbCS,
Captaque erat lyricis Ausonis ora sonis,
Inde domum repetens puppem conscendit Arion,

Atque ita quaesitas arte ferebat opes,

15 Forsitan, infelix, ventos undasque timebas;
At tibi nave tua tutius aequor erat.
Namque gubernator destricto constitit ense
Ceteraque armata conscia turba manu.

